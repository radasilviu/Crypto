Amurgul s-a lăsat pe nesimţite.
Abia de se mai cern pe masă
Stropi roşiatici de lumină.
In călimara de argint,
Pana-mi, din aripă de vultur,
Pare-o corabie pe care
O ţine ancora la ţărm...
Mai stă încă la ţărm,
Da-n noaptea asta
Voi da semnalul de plecare.
Şi trîmbiţele vor suna.
Corabia, plină de vise
Şi de legende,
Şi poeţi,
O să pornească iar
Pe marea învolburată
A fanteziei.
Priviţi !
Pe punte s-a urcat
Homer cel orb şi înţelept.
„Binevenit să fii, bâtrîne,
Prinţ al aezilor elini!
Slăvită-ţi fie lira sfîntă
Şi glasul tău tremurător
Care-a rostit atîtea versuri.
Iţi mulţumim că ne-nsoţeşti !"
Ci iată, mai cătaţi! Pe punte
Au poposit şi alţi poeţi.
In fruntea lor e Hesiode,
Cel tînăr şi cu păr bălai,
Cîntîndu-şi lin „Teogonia" 